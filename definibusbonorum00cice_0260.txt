CICERO DE FINIBUS

plinae, omnino alia magis alia, sed tamen omnes quae
rem ullam virtutis expertem aut in bonis aut in malis
numerent, eas non modo nihil adiuvare arbitror neque
afferre1 quo meliores simus, sed ipsam depravare natu-
ram. Nam nisi hoc obtineatui·,id solum bonum esse quod
honestum sit, nullo modo probari possit beatam vi-
tam virtute effici; quod si ita sit, cur opera philoso-
phiae sit danda, nescio. Si enim sapiens aliquis miser
esse possit, ne ego istam gloriosam memorabilemque
virtutem non magno aestimandam putem.”

12 IV. “ Quae adhuc, Cato, a te dicta sunt, eadem,”
inquam, “ dicere posses si sequerere Pyrrhonem aut
Aristonem. Nec enim ignoras iis istud honestum
non summum modo sed etiam ut tu vis solum bonum
videri; quod si ita est, sequitur id ipsum quod te
velle video, omnes semper beatos esse sapientes.
Hosne igitur laudas et hanc eorum,” inquam, “sen-
tentiam sequi nos censes oportere? '’ “ Minime vero

“cum enim virtutis hoc

istorum quidem‚” inquit;
proprium sit, earum rerum quae seeundum naturam
sint habere delectum, qui omnia sic exaequaverunt
ut in utramque partem ita paria redderent uti nulla
selectione uterentur, hi virtutem ipsam sustulerunt.'’
13 “ Istud quidem‚'’ inquam, optime dicis; sed quaero,
nonne tibi faciendum idem sit nihil dicenti bonum
quod non rectum honestumque sit, reliquarum rerum
discrimen omne tollenti.” “ Si quidem,’' inquit,

14- “tollerem3 sed relinquo.'' “Quonam modo?’¹ in-

1 affere edd.: affirmare MSS„ and Mdv., with mark of
corruption; confirmare Orelli.

228

