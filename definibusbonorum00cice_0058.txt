24

{o
υἺ

CICERO DE FINIBUS

conflixisse apud Veserim propter voluptatem. Quod
vero securi percussit1 filium, privavisse se etiam vi·
detur multis voluptatibus, cum ipsi naturae patrioque
amori praetulerit ius maiestatis atque imperi.

“ Quid? Τ.2 Torquatus, is qui consul cum Cn. Octavio
fuit, cum illam severitatem in eo filio adhibuit quem
in adoptionem D. Silano emancipaverat, ut eum,
Macedonum legatis accusantibus quod pecunias prae-
torem in provincia cepisse arguerent, causam apud se
dicere iuberet, reque ex utraque parte audita pro-
nuntiaret eum non talem videri fuisse in imperio
quales eius maiores fuissent, et in conspectum suum
venire vetuit, numquid tibi videtur de voluptatibus
suis cogitavisse? Sed ut omittam pericula, labores,
dolorem etiam quem optimus quisque pro patria et
pro suis suscipit, 'ut non modo nuilam captet sed
etiam praetereat omnes voluptates, dolores denique
quosvis suscipere malit quam deserere ullam offici
partem, ad ea quae hoc non minus declarant sed vi-
dentur leviora veniamus. Quid tibi, Torquate, quid
huic Triario litterae, quid historiae cognitioque rerum,
quid poetarum evolutio, quid tanta tot versuum me-
moria voluptatis affert? Nec mihi illud dixeris: Haec
enim ipsa mihi sunt voluptati, et erant. illa Torquatis.
Numquam hoc ita defendit Epicurus neque Metro-
dorus aut quisquam eorum qui aut saperet aliquid

¹ percussit Mdv.; percusserit MSS.
² T. edd. from Liv. epit. 543 L. MSS.

26

