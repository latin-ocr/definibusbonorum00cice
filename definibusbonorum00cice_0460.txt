33

34

CICERO DE FINIBUS

pennarumque contextu corpori tegumenta faciebat.
De hominum genere aut omnino de animalium lo-
quor, cum arborum ct stirpium eadem paene natura
sit? Sive enim, ut doctissimis viris visum est, maior
aliqua causa atque divinior hanc vim ingenuit, sive
hoc ita fit fortuito, videmus ea quae terra gignit
corticibus et radicibus valida servari, quod contingit
animalibus sensuum distributione et quadam com—
pactione membrorum. Qua quidem de re quamquam
assentior iis qui haec omnia regi natura putant, quae si
natura neglegat, ipsa esse non possit‚¹ tamen concedo
nt qui de hoc dissentiunt existiment quod velint ac vel
hoc intellegant, si quando naturam hominis dicam, ho-
minem dicere me 3 nihil enim hoc differt. Nam prius
a se poterit quisque discedere quam appetitum earum
rerum quae sibi conducant amittere, Iure igitur
gravissimi philosophi initium summi boni a natura
petiverunt et illum appetitum rerum ad naturam
accommodatarum ingeneratum putaverunt omnibus,
quia continetur² ea commendatione naturae qua se
ipsi diligunt.

XII. “Deinceps videndum est, quoniam satis
apertum est sibi quemque natura esse carum, quae
sit hominis natura. Id est enim de quo quaerimus.
Atqui perspicuum est hominem e corpore animoque
constare, cum primae sint animi partes, secundae

¹possit B, E. Mdv. ; possint inf. MSS.

·-‘qm·a continetur suggested by Mdv„ who prInts quia
continentum qui continentur MSS.; qui continetur Scho-
mann.

428

