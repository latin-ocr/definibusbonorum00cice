ClcERO DE 'FINIBUS

tipatrum, Mnesarchum, Panaetium, multos alios, in
primisque familiarem nostrum Posidonium. Quid?
Theophrastus mediocriterne delectat cum tractat
locos ab Aristotele ante tractatos? Quid? Epicurei num
desistunt de iisdem, de quibus et ab Epicuro scriptum
est et ab antiquis, ad arbitrium suum scribere? Quodsi
Graeci leguntur a Graecis, iisdem de rebus alia ratione
compositis, quid est cur nostri a nostris non legantur?

ΙΙΙ. Quamquam si plane sic verterem Platonem
aut Aristotelem ut verterunt nostri poetae fabulas,
male, credo> mererer de meis civibus si ad eorum
cognitionem divina illa ingenia transferrem. Sed id
neque feci adhuc nec mihi tamen ne faciam inter-
dictum puto. Locos quidem quosdam, si videbitur,
transferam, et maxime ab iis quos modo nominavi,
eum inciderit ut id apte fieri possit3 ut ab Homero
Ennius, Afranius a Menandro solet. Nec vere, ut
noster Lucilius, recusabo quo minus omnes mea
legant. Utinam esset ille Persius! Scipio vero et
Rutilius multo etiam magis3 quorum ille iudicium
reformidans Tarentinis ait se et Consentinis et
Siculis scribere. Facete is quidem, sicut alia¹; sed
neque tam docti tum erant ad quorum iudicium
elaboraret, et sunt illius scripta leviora, ut urbanitas
summa appareat, doctrina mediocris. Ego autem
quem timeam lectorem, cum ad te, ne Graecis qui-

¹ alia Mdv. ; alias MSS.

&Lucilius the satirist‚ 148-103 B.C.‚ avowed that he wrote
for the moderately learned like Laelius. not for great
scholars like Persius: ‘ Persium non curo legere, Laelium
Decimum volo’ (Cic. de Or. 2.25). In the next sentence
here Cicero seems to refer to some other passage of
Lucilius, in which he put his claims still lower and pro-
fessed to write for illiterato provincials, not for cultured
noblemen like Scipio Africanus Minor and P. Rutilius Rufus.

8

