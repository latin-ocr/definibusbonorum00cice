50

CICERO DE FINIBUS

habere ut quasi duces sint ad voluptatem et ad vale-
tudinem bonam, sed etiam uti ea contineant: non
idem facere eas in virtute neque in ceteris artibus,
ad quas esse dux pecunia potest, continere autem
non potest3 itaque si voluptas aut si bona valetudo
sit in bonis, divitias quoque in bonis esse ponendas :
at si sapientia bonum sit, non sequi ut etiam divitias
bonum esse dicamus. Neque ab ulla re quae non sit
in bonis id quod sit in bonis contineri potest, ob
eamque causam, quia cognitiones comprensionesque
rerum, e quibus efficiuntur artes, appetitionem mo·
vent, cum divitiae non sint in bonis, nulla ars divitiis
contineri potest. Quod si de artibus concedamus,
virtutis tamen non sit eadem ratio, propterea quod
haec plurimae commentationis et exercitationis indi-
geat, quod idem in artibus non sit, et quod virtus
stabilitatem, firmitatem, constantiam totius vitae
complectatur nec haec eadem in artibus esse videa-
mus.

“Deinceps explicatur differentia rerum: quam si
non ullam esse diceremus, confunderetur omnis vita,
ut ab Aristone, neque ullum sapientiae munus aut
opus inveniretur, cum inter res eas quae ad vitam
degendam pertinerent nihil omnino interesset neque
ullum dilectum adhiberi oporteret. Itaque cum
esset satis constitutum id solum esse bonum quod
esset honestum et id malum solum quod turpe, tum
inter illa quae nihil valerent ad beate misereve

²1t is to be remembered that ‘artesf technm’, included
professions, trades and handIcrafts as well as sciences and
the fine arts, and it is of the simplet· crafts that philo-
sophers, following Socrates, were mostly thinking when
they compared and eontrasted the other ‘artes' with the
‘ars vivendi!

268

