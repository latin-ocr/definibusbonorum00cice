34-

CICERO DE FINIBUS

in posteris et in consequentibus, sed in primis cona
tinuo peccata sunt, sic ea quae proficiscuntur a vir-
tute, susceptione prima, non perfectione, recta sunt
iudicanda.

X. “Bonum autem quod in hoc sermone totiens
usurpatum est id etiam definitione explicatur. Sed
eorum definitiones paulum oppido inter se differunt,
et tamen eodem spectant. Ego assentior Diogeni
qui bonum definierit id quod esset natura absolutum.
Id autem sequens illud etiam quod prodesset (ὠφέλημα
enim sic appellemus) motum aut statum esse dixit e
natura absoluto. Cumque rerum notiones in animis
fiant si aut usu aliquid cognitum sit aut coniunctione
aut similitudine aut collatione rationis, hoc quarto
quod extremuni posui boni notitia facta est. Cum
enim ab iis rebus quae sunt secundum naturam
ascendit animus collatione rationis, tum ad notionem
boni pervenit. Hoc autem ipsum bonum non acces-
sione neque crescendo aut cum ceteris comparando,
sed propria vi cua et sentimus et appellamus bonum.

Ut enim mel, etsi dulcissimum est, suo tamen proprio
genere saporis, non comparatione cum aliis dulce
esse sentitur, sic bonum hoc de quo agimus est illud
quidem plurimi aestimandum, sed ea aestimatio
genere valet, non magnitudine. Nam cum aestimatio,
quae ἀξία dicitur, neque in bonis numerata sit nec

rursus in malis, quantumcumque eo addideris, in suo
252

