28

29

CICERO DE FINIBUS

sum. Duorum autem e quibus effecta conclusio
est contra superius dici solet non omne bonum esse
laudabile3 nam quod laudabile ⁴sii: honestum esse
conceditur. Illud autem perabsurdum, bonum esse
aliquid quod non expetendum sit, aut expetendum
quod non placens, aut si id, non etiam diligendum ;
ergo et probandum3 ita etiam laudabile; id autem
honestum. Ita fit ut quod bonum sit id etiam
honestum sit.

“Deinde quaero quis aut de misera vita possit
gloriari aut de non beata. De sola igitur beata.
Ex quo eflicitur gloriatione (ut ita dica1n)digna'm
esse beatam vitam, quod non possit nisi honestae
vitae iure contingere. Ita fit ut honesta vita beata
vita sit. Et quoniam is cui contingit ut iure laude-
tur habet insigne quiddam ad decus et, ad gloriam,
ut ob ea quae tanta sint beatus dici iure possit, idem
de vita talis viri rectissime dicetur. Ita si beata vita
honestate cernitur, quod honestum est id bonum
solum habendum est.

“ Quid vero? negarine ullo1 modo possit num-
quam2 quemquam stabili et firmo et magno animo,
quem fortem virum dicimus, effici posse, nisi consti-
tutum sit non esse malum dolorem? Ut enim qui
mortem in malis ponit non potest eam non timere,
sic nemo ulla in re potest id quod malum esse decre-
verit non curare idque contemnere. Quo posito et

omnium assensu approbato, illud assumitur, eum qui

¹ negarine ullo Davis, Μόνη negari nullo MSS.
2φιιινηᾳιιαηι inserted by Mdv.

246

