58

59

60

61

CICERO DE FINIBUS

Neque enim civitas in seditione beata esse potest nec
in discordia dominorum domus3 quo minus animus a
se ipse dissidens secumque discordans gustare partem
ullam liquidae voluptatis et liberae potest. Atqui
pugnantibus et contrariis studiis consiliisque semper
utens nihil quieti videre, nihil tranquilli potest.
Quod si corporis gravioribus morbis vitae iucunditas
impeditur, quanto magis animi morbis impediri
necesse est! Animi autem morbi sunt cupiditates
immensae et inanes divitiarum, gloriae, dominationis,
libidinosarum etiam voluptatum. Accedunt aegritu-
dines, molestiae, macrores, qui exedunt animos con-
ficiuntque curis hominum non intellegentium nihil
dolendum esse animo quod sit a dolore corporis prae-
senti futurove seiunctum. Nec vero quisquam stultus
non horum morborum aliquo laborat3 nemo igitur
stultus ¹ non miser. Accedit etiam mors, quae
quasi saxum Tantalo semper impendet3 tum super-
stitio, qua qui est imbutus quietus esse numquam
potest. Praeterea bona praeterita non meminerunt,
praesentibus non fruuntur3 futura modo exspectant,
quae quia certa esse non possunt, conficiuntur et anr
gore et metu3 maximeque cruciantur cum sero sen·
tiunt frustra se aut pecuniae studuisse aut imperiis
aut opibus aut gloriae. Nullas enim consequuntur
voluptates quarum potiendi spe inflammati multos
labores magnosque susceperant. Ecce autem alii mi-
nuti et angusti‚aut omnia semper desperantes, aut ma-

¹stultus Baiter, Mfiller3 est Mdv. with MSS.
62

