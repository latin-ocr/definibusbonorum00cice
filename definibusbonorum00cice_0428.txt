CICERO DE FlNlBUS

dem infinitum est in hac urbe; quacumque enim
ingredimur, in aliqua historia vestigium poninius.”
Tum Piso : “Atqui, Cicero, inquit, ista studia si ad
imitandos summos viros spectant, ingeniosorum sunt,
sin tantummodo ad indicia veteris memoriae cogno-
scenda, cui·iosorum; te autem hortamur omnes,
currentem quidem ut spei-0, ut eos quos novisse
vis imitari etiam velis.'’ Hic ego: “Etsi facit hic

ίι

quideni,'' inquam, Piso, ut vides, ea quae praecipis,

tamen mihi grata hortatio tua est.” Tum ille ami-
cissime, ut solebat: “Nos ver0,‘’ inquit, “omnes
omnia ad huius adulescentiam conferamus, in primis-
que ut aliquid suorum studiorum philosophiae quoque
impertiat, vel ut te imitetur quem amat, vel ut illud
ipsum quod studet facere possit ornatius. Sed utrum
hortandus es nobis, Luci,’‘ inquit, ‘⁶ an etiam tua
sponte propensus es? Mihi quidem Antiochum,
quem audis, satis belle videris attendere.'’ Tum
ille timide vel potius verecunde: “Facio,” inquit,
“equidem ; sed audistine modo de Carneade? Rapior
illuc; revocat autem Antioclius; nec est praeterea,
quem audiamus.”

III. Tum Piso: “ Etsi hoc‚'‘ inquit, “ fortasse non
poterit sic abire cum hic adsit‘' (me autem dicebat),
“tamen audebo te ab hac Academia nova ad illam

veterem vocare, in qua, ut dicere Antiochum audiebas,

non ii soli numerantur qui Academici vocantur,

Speusippus, Xenocrates, Polemo, Crantor ceterique,

sed etiam Peripatetici veteres, quorum princeps

Aristoteles5 quem excepto Platone haud scio an recte
396

 

