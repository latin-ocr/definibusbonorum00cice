41

CICERO DE FINIBUS

bit? Sed videsne accessuram ei curam ut sensus
quoque suos eorumque omnem appetitum et si qua
sint adiuncta ei membra tueatur? Sic ad illa quae
semper habuit iunget ea quae postea accesserint,l
nec eundem finem habebit quem cultor eius habebat,
sed volet secundum eam naturam quae postea eiadiun-
cta erit2 vivere. Ita similis erit ei finis boni atque
antea suerat, neque idem tamen ; non enim iam stirpis
bonum quaeret sed animalis. Quid si non sensus
modo ei datus sit verum etiam animus hominis? non
necesse est et illa pristina manere ut tuenda sint et
haec multo esse cariora quae accesserint, animique
optimam quamque partem carissimam, in eaque ex-
pletione naturae summi boni finem consistere, cum
longe multumque praestet mens atque ratio? Sic

exstitit3 extremum omnium appetendorum atque
ductum a prima commendatione naturae multis
gradibus ascendit ut ad summum perveniret, quod
cumulatur ex integritate corporis et ex mentis ratione
perfecta.

XV. “Cum igitur ea sit quam exposui forma na-
turae, si ut initio dixi simul atque ortus esset se
quisque cognosceret iudicareque posset quae vis et
totius esset naturae et partium singularum, continuo
videret quid esset hoc quod quaerimus, omnium
rerum quas expetimus summum et ultimum, nec
ulla in re peccare posset. Nunc vero a primo quidem
mirabiliter occulta natura est nec perspici nec

¹ accesserint MSS, edd.; Mdv. suggests accesserunt.

2erit Miillem sit MSS.; est Mdv. ·
³sic extitit Mdv.; sic et, sicque, sitque MSS.

438

