68

69

CICERO DE FINIBUS

Quarum, inquit, artium summae crescere possunt.
earum etiam contrariorum sumnia poterit augeri ; ad
virtutis autem summam accedere nihil potest3 ne
vitia quidem igitur crescere poterunt, quae sunt vir-
tutum contraria. Utrum igitur tandem perspicuisne
dubia aperiuntur an dubiis perspicua tolluntur? Atqui
hoc perspicuum est, vitia alia aliis ¹ esse maiora; illud
dubium, ad id quod summum bonum dicitis ecquae-
nam fieri possit accessio. Vos autem, cum perspicuis
dubia debeatis illustrare, dubiis perspicua conamini
tollere. Itaque eadem¹2 ratione qua sum paulo ante
usus haerebitis. Si enim propterea vitia alia aliis
maiora non sunt quia ne ad finem quidem bonorum
eum quem vos facitis quidquam potest accedere,
quoniam perspicuum est vitia non esse omnium paria,
finis bonorum vobis mutandus est. Teneamus enim
illud necesse est, cum consequens aliquod falsum
sit, illud cuius id consequens sit non posse esse
verum.

XXV. ‘⁶ Quae est igitur causa istarum angustiarum?
Gloriosa ostentatio in constituendo summo bono.
Cum enim quod honestum sit id solum bonum esse
confirmatur, tollitur cura valetudinis, diligentia rei
familiaris, administratio rei publicae, ordo gerendo-
rum negotiorum, offieia vitae; ipsum denique illud
honestum, in quo uno vultis esse onmia, deserendum
est3 quae diligentissime contra Aristonem dicuntur
a Chrysippo. Ex ea difficultate illae ‘fallaciloquae,’
ut ait Attius, ‘malitiae,' natae sunt. Quod enim

¹ alia aliis Lambinus, Mdv.; alia in aliis MSS.
2Ιίιιᾳιιε eadem M'dvq ltaque rursus eadem Baitem atque

usus eadem Β E.

374

