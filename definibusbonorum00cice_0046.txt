12

13

CICERO DE FINIBUS

vita tanto opere quaerendum quam cum omnia in
philosophia, tum id quod his libris quaeritur, qui sit
finis, quid extremum, quid ultimum quo sint omnia
bene vivendi recteque faciendi consilia referenda3
quid sequatur natura ut summum ex rebus expeten-
dis, quid fugiat ut extremum malorum? Qua de re
cum sit inter doctissimos summa dissensio, quis alie-
num putet eius esse dignitatis quam mihi quisque
tribuat, quid in omni munere vitae optimum et
verissimum sit exquirere? An, partus ancillae
sitne in fructu habendus, disseretur inter principes
civitatis, P. Scaevolam Maniumque Manilium, ab
iisque M. Brutus dissentiet (quod et acutum genus
est et ad usus civium non inutile, nosque ea scripta
reliquaque eiusdem generis et legimus libenter et
legemus)Í¾ haec quae vitam onmem continent
neglegentur? Nam ut sint illa vendibiliora, haec
uberiora certe sunt. Quamquam id quidem licebit
iis existimare qui legerint. Nos autem hanc omnem
quaestionem de finibus bonorum et malorum fere
a nobis explicatam esse his litterisl arbitramur, in
quibus, quantum potuimus, non modo quid nobis
probaretur sed etiam quid a singulis philosophiae
disciplinis diceretur persecuti sumus.

V. Ut autem a facillimis ordiamur, prima veniat

1litteris: Mdv. with others conjectures libris.
14-

