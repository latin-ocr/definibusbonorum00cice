75

CICERO DE FINIBUS

proposita ratio postularet. Verum admirabilis com·
positio disciplinae incredibilisque me rerum traxit
ordo ; quem per deos immortales nonne miraris?
Quid enim aut in natura, qua nihil est aptius, nihil
discriptiusl, aut in operibus manu factis tam compo-
situm tamque compactum et coagmentatum inveniri
potest? quid posterius priori non convenit? quid
sequitur quod non respondeat superiori? quid non
sic aliud ex alio nectitur ut si ullam litteram moveris
labent omnia? Nec tamen quidquam est quod mo-
veri possit.

“ Quam gravis vero, quam magnifica, quam constans
conficitur persona sapientis! qui, cum ratio docuerit
quod honestum esset id esse solum bonum, semper
sit necesse est beatus vereque omnia ista nomina
possideat quae irrideri ab imperitis solent. Rectius
enim appellabitur rex quam Tarquinius qui nec se
nec suos regere potuit, rectius magister populi (is
enim est dictator) quam Sulla qui trium pestifero-
rum vitiorum, luxuriae, avaritiae, crudelitatis magi-
ster fuit, rectius dives quam Crassus qui nisi eguisset
numquam Euphraten nulla belli causa transire vo-
luisset. Recte eius omnia dicentur qui scit uti solus
omnibus ; recte etiam pulcher appellabitur (animi
enim liniamenta sunt pulchriora quam corporis) recte
solus liber, nec dominationi cuiusquam parens nec

¹ discriptius Reid: descriptius MSS.

α The old title of¹ the dictators at Rome. Cicero plays
on the meaning of magister, ‘ teachen'

294

 

