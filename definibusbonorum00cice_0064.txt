29

CICERO DE FINIBUS

‘pertinax 11011 ero tibique, si mihi probabis
ea quae dices, libenter assentiar.” “ Probabo,’' inquit,
“modo ista sis aequitate quam ostendis. Sed uti
oratione perpetua malo quam interrogare aut interro-

inquam, ζ

gari.’' “ Ut placet,'' inquam. Tum dicere exorsus est.

IX. ‘⁶ Primum igitur,'' inquit, “sic agam ut ipsi
auctori huius disciplinae placet: constituam quid et
quale sit id de quo quaerimus, non quo ignorare vos
arbitrer, sed ut ratione et via procedat oratio. Quaeri-
mus igitur quid sit extremum et ultimum bonorum,
quod omnium philosophorum sententia tale debet esse
ut ad id omnia referri oporteat, ipsum autem nusquam.
Hoc Epicurus in voluptate ponit, quod summum
bonum 0550 vult summumque malum dolorem3 idque
instituit docere sic: Omne animal simul atque natum
sit voluptatem appetere eaque gaudere ut summo
bono, dolorem aspernari ut summum malum et quan-
tum possit a se repellere; idque facere nondum de-
pravatum, ipsa natura incorrupte atque integre iudi-
cante. Itaque negat opus esse ratione neque
disputatione quamobrem voluptas expetenda, fu-
giendus dolor sit. Sentiri haec1 putat, ut calere
ignem, nivem esse albam, mel dulce, quorum nihil
oportere exquisitis rationibus confirmare, tantum
satis 0550 admonere. (Interesse enim inter argumen-
tum conclusionemque rationis et inter mediocrem
animadversionem atque admonitionem : altera occulta

'haec A3 hoc Mdv. with other MSS
32 ·

