69

CICERO DE FINIBUS

lum, quae perspexit in hoc ipso vitae spatio amicitiae
praesidium esse firmissimum.’ Sunt autem quidam
Epicurei timidiores paulo contra vestra convicia sed
tamen satis acuti, qui verentur ne, si amicitiam pro-
pter nostram voluptatem expetendam putemus, tota
amicitia quasi claudicare videatur. Itaque primos
congressus copulationesque et consuetudinum insti-
tuendarum voluntates fieri propter voluptatem, cum
autem usus progrediens familiaritatem effecerit, tum
amorem efflorescere tantum ut, etiamsi nulla sit
utilitas ex amicitia, tamen ipsi amici propter se ipsos
amentur. Etenim si loca, si fana, si urbes, si gym-
nasia, si campum, si canes, si equos, si ludicra exer-
cendi aut venandi, consuetudine adamare solemus,
quanto id in hominum consuetudine facilius fieri

70 poterit¹ et iustius? Sunt autem qui dicant foedus

,71

esse quoddam sapientium ut ne minus amicos quam
se ipsos diligant. Quod et posse fieri intellegimus
et saepe evenire2 videmus, et perspicuum est nihil ad
iucunde vivendum reperiri posse quod coniunctione tali
sit aptius.

“Quibus ex omnibus iudicari potest non modo non
impediri rationem amicitiae si summum bonum in
voluptate ponatur, sed sine hoc institutionem omnino
amicitiae non posse reperiri.

XXI. “Quapropter si ea quae dixi sole ipso illu-
striora et clariora sunt, si omnia haustass e fonte
naturae, si tota oratio nostra omnem sibi fidem

1 poterit most edd. ; ροΐιιρνὶί Mdv. with MSS.

² evenire Hal1n; † enim Mdv. with MSS ; factum (an old
correction) Clark.

³ omnia dixi hausta MSS. ; dm· bracketed by Mdv.

72

