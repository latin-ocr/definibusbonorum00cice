CICERO DE FINIBUS

6 oratio. Deinde ea quae requirebant orationem
ornatam et gravem, quam magnifice sunt dicta ab
illis, quam splendide! de iustitia, de temperantia, de
fortitudine, de amicitia, de aetate degenda, de phi-
losophia, de capessenda re publica, hominum nec¹
spinas vellentium, ut Stoici, nec ossa nudantium,
sed eorum qui grandia ornate vellent, enucleate
minora dicere. Itaque quae sunt eorum consola-
tiones, quae cohortationes, quae etiam monita et
consilia scripta ad summos viros! Erat enim apud
eos, ut est rerum ipsarum natura, sic dicendi exerci-
tatio duplex. Nam quidquid quaeritur, id habet aut
generis ipsius sine personis temporibusque aut iis
adiunctis facti aut iuris aut nominis controversiam.
Ergo in utroque exercebantur; eaque disciplina
effecit tantum illorum utroque in genere dicendi

7 copiam. Totum genus hoc Zeno et qui ab eo sunt
aut non potuerunt tueri² aut noluerunt, certe re-
liquerunt. Quamquam scripsit artem rhetoricam
Cleanthes, Chrysippus etiam, sed sic ut si quis
obmutescere concupierit nihil aliud legere debeat.
Itaque vides quomodo loquantur: nova verba fingunt,
deserunt usitata. At quanta conantu1·!—nmndum
hunc omnem oppidum esse nostrum. Vides quan-
tam rem agat ut Circeiis qui habitet totum hunc
mundum suum municipium esse existimet. Incendit

¹ nec Mallem non Mdv.; de MSS.
‘ltuem' inserted by Cobet, Mdv. omits.

. nep. 111, 64.
306

