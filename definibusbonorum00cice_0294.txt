413

44

CICERO DE FINIBUS

habent ratio certe cogit ut in omnibus tormentis
conservetur beata vita sapienti. Etenim si dolores
eosdem tolerabilius patiuntur qui excipiunt eos pro
patria quam qui leviore de causa, opimo facit, non
natura, vim doloris aut maiorem aut minorem. Ne
illud quidem est consentaneum, ut si eum tria genera
bonorum sint, quae sententia est Peripateticorum, eo
beatior quisque sit, quo sit corporis aut externis bonis
plenior, ut hoc idem approbandum sit nobis, ut qui
plura habeat ea quae in corpore magni aestimantur
sit beatior. Illi enim corporis commodis compleri
vitam beatam putant, nostri nihil minus. Nam cum
ita placeat, ne eorum quidem bonorum quae nos bona
vere appellemus frequentia beatiorem vitam fieri aut
magis expetendam aut pluris aestimandam, certe
minus ad beatam vitam pertinet multitudo corporis
commodorum. Etenim si et sapere expetendum sit
et valere, coniunctum utrumque magis expetendum
sit quam sapere solum, neque tamen si utrumque sit

aestimatione dignum, pluris sit coniunctum quam

sapere ipsum separatim.l Nam qui valetudinem

aestimatione aliqua dignam iudicamus neque eam
tamen in bonis ponimus, iidem censemus nullam esse
tantam aestimationem ut ea virtuti anteponatur3

quod idem Peripatetici non tenent, quibus dicendum
est quae et honesta actio sit et sine dolore eam magis
esse expetendam quam si esset eadem actio cum
dolore. Nobis aliter videtur ; recte secusne, postea 3
sed potestne rerum maior esse dissensio?

¹ separatim MSS.; sepatalum Mdv.
4262

