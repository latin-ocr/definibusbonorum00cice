CICERO DE FINIBUS

consistat tamquam in extremo, omnesque et metus et
aegritudines ad dolorem referuntur, nec praeterea
est res ulla quae sua natura aut sollicitare possit aut
angere.

’ἶ Praeterea et appetendi et refugiendi et omnino
rerum gerendarum initia proficiscuntur aut a volu-
ptate aut a dolore. Quod cum ita sit, perspicuum
est omnes rectas res atque laudabiles eo referri ut
cum voluptate vivatur. Quoniam autem id est vel
summum vel ultimum vel extremum bonorum (quod
Graeci τέλος nominant) quod ipsum nullam ad aliam
rem, ad id autem res referuntur omnes, fatendum est
summum esse bonum iucunde vivere.

XIII. “ Id qui in una virtute ponunt et splendore
nominis capti quid natura postulet non intellegunt,
errore maximo, si Epicurum audire voluerint, libera·
buntur. Istae enim vestrae eximiae pulchraeque
virtutes nisi voluptatem efficerent, quis eas aut
laudabiles aut expetendas arbitraretur? Ut enim
medicorum scientiam non ipsius artis sed bonae
valetudinis causa probamus, et gubernatoris ars, quia
bene navigandi rationem habet, utilitate, non arte
laudatur, sic sapientia, quae ars vivendi putanda est,
non expeteretur si nihil efficeret3 nune expetitur
quod est tamquam artifex conquirendae et compa-

43 randae voluptatis. (Quam autem ego dicam volu-

ἓ i.c. pain osbody : dolorem here has its sti-iet sense.

46

