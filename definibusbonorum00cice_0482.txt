50

CICERO DE FINIBUS

haerescerent. Ita enim invitant Ulixem (nam verti,
ut quaedam Homeri, sic istum ipsum locun1):

O decus Argolicum, quin puppim flectis, Ulixes,

Auribus ut nostros possis agnoscere cantus?

Nam nemo haec umquam est transvectus caerula
cursu,

Quin prius astiterit vocum dulcedine captus,

Post, variis avido satiatus pectore musis,

Doctior ad patrias lapsus pervenerit oras.

Nos grave certamen belli clademque tenemus,

Graecia quam Troiae divino numine vexit,

Omniaque e latis rerum vestigia terris.

Vidit Homerus probari fabulam non posse si canti-
unculis tantus irretitus vir teneretur3 scientiam
pollicentur. quam non erat mirum sapientiae cupido
patria esse1 cariorem. Atque omnia quidem scire
cuiuscumquemodi sint cupere curiosorum, duci vero
maiorum rerum contemplatione ad cupiditatem sci·
entiae summorum virorum est putandum.

XIX. “Quem enim ardorem studi censetis fuisse in
Archimede, qui dum in pulvere quaedam describit
attentius> ne patriam quidem captam esse senserit!
quantum Aristoxeni ingenium consumptum videmus
in musicis! quo studio Aristophanem putamus aeta-
tem in litteris duxisse! Quid de Pythagora, quid
de Platone aut de Democrito loquar? a quibus
propter discendi cupiditatem videmus ultimas terras
esse peragratas. Quae qui non vident, nihil um-
quam magnum ac² cognitione dignum amaverunt.

lesse most MSS. omit.
²magnum-ac Bremius, Mdv. ; magna MSS.

⁸ Odyssey, 12, 184 ff.
450

