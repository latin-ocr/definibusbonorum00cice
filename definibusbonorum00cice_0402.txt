63

64

65

CICERO DE FINIBUS

solemus dicere) crediderint, eius qui honeste viveret,
si idem etiam bene valeret, bene audiret, copiosus
esset, optabiliorem fore vitam melioremque et magis
expetendam quam illius qui, aeque vir bonus, multis
modis esset, ut Enni Alcmaeo,

‘circumventus morbo, exsilio atque inopia.'

Illi igitur antiqui non tam acute optabiliorem illam
vitam putant, praestantiorem, beatiorem3 Stoici au-
tem tantummodo praeponendam in seligendo, non
quo beatior ea vita sit, sed quod ad naturam accom-
modatior; et qui sapientes non sint, omnes aeque
miseros esse. Stoici hoc videlicet viderunt, illos
autem id fugerat superiores,1 homines sceleribus et
parricidiis inquinatos nihilo miseriores esse quam eos
qui, cum caste et integre viverent, nondum perfe-
ctam illam sapientiam essent consecuti. Atque hoc
loco similitudines eas quibus illi uti solent dissimilli-
mas proferebas. Quis enim ignorat, si plures ex
alto emergere velint, propius fore eos quidem ad
respirandum, qui ad summam aquam iam appro-
pinquent sed nihilo magis respirare posse quam eos
qui sint in profundo? nihil igitur adiuvat procedere
et progredi in virtute quominus miserrimus sit ante-
quam ad 83111 pervenerit, quoniam in aqua nihil
adiuvat.. Et quoniam catuli qui iam dispecturi sunt
caeci aeque et ii qui modo nati, Platonem quoque
necesse est, quoniam nondum videbat sapientiam,
aeque caecum animo ac Phalarim fuisse.

XXIV. “Ista similia non sunt, Cato, in quibus

{After superiores MSS. add qui arbitrabantur,· edd.
omit. .

370

