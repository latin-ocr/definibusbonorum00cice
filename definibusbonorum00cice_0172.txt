54

CICERO DE FINIBUS

homines se ad philosophiae studium contulerunt.
Oculorum, inquit Plato, est in nobis sensus acerrimus,
quibus sapientiam non cernimus; quam illa ardentes
amores excitaret sui, si videretur1! Cur tandem? an
quod ita callida est ut optime possit architectari vo-
luptates? Cur iustitia laudatur? aut unde est hoc
contritum vetustate proverbium: ‘quicum in tene-
bris'2? Hoc, dictum in una re, latissime patet, ut
in omnibus factis re, non teste moveamur. Sunt enim
levia et perinfirma quae dicebantur a te, animi con-
scientia improbos excruciari, tum etiam poenae timore
qua aut afficiantur aut semper sint in metu ne affici-
antur aliquando. Non oportet timidum aut imbecillo
animo fingi non bonum illum virum, qui quidquid
fecerit ipse se cruciet omniaque formidet, sed omnia
callide referentem ad utilitatem, acutum, versutum,
veteratorem, facile ut excogitet quomodo occulte,
sine teste, sine ullo conscio fallat. An tu me de
L. Tubulo putas dicere? qui cum praetor quaestionem
inter sicarios exercuisset, ita aperte cepit pecunias ob
rem iudicandam ut anno proximo P. Scaevola tribunus
plebis ferret ad plebem, vellentne de ea re quaeri.
Quo plebiscito decreta a senatu est consuli quaestio
Cn. Caepioni3 profectus in exsilium Tubulus statim
nec respondere ausus ; erat enim res aperta.

'si videretur Mdv. om. with A, B, E, but cp. Plato,
Phaedr. 250 D. ὄψις ’γὰρ ἡμῖν ὀξυτάτη τῶν διὰ τοῦ σώματος
ἔρχεται αἰσθησέων, ᾗ φρόνησις οὐχ ὁρᾶται. δεινοὺς ’γὰρ ἂν παρεῖχεν
ἔρωτας, εἴ τι τοιοῦτον ἑαυτῆς ἐναργὲς εἴδωλον παρείχετο εἰς
ὅ ιν ἰόν.
lp2'quzc1cm ιη lenebn's micesinf. MSS. Cp. de Off 3. 77, cum
enim fidem alicuius laudant, dignum esse dicunt quicum in

tenebris mices (se. digitis).
140

